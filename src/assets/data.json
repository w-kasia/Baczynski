[
  {
    "question": "Kiedy i gdzie urodził się Krzysztof?",
    "answer": "Krzysztof urodził się dziewięć lat po ślubie rodziców -  22 stycznia 1921 roku w Warszawie. Był dawno oczekiwanym dzieckiem. Stefania Baczyńska długo nie mogła wydać na świat dziecka. Kilka razy poroniła. Pierwsza jej córeczka, która urodziła się przed Krzysiem, wkrótce zmarła. Miała na imię Kamila, co moze tłumaczyć drugie imię poety.  Ojciec Krzysztofa, Stanisław był krytykiem literackim, matka zaś, nauczycielką. Obydwoje rodzice wpajali młodemu Krzysztofowi miłość do ojczyzny i uczyli go patriotyzmu od najmłodszych lat."
  },
  {
    "question": "Jakim uczniem był Krzyś?",
    "answer": "Kazimierz Wyka pisał: „Baczyński uczniem był miernym. Maturę otrzymał w czerwcu 1939 roku. Marzył o karierze ilustratora-grafika, posiadał w tym kierunku widoczne uzdolnienia”. Miał kłopoty na lekcjach polskiego — wspomina Jerzy Madziar, szkolny kolega Baczyńskiego. — Nikt nie podejrzewał, że w nim kryje się taki talent; był dla nas przede wszystkim dobrym rysownikiem. Profesor Olszewski zawsze stawiał mu dobre stopnie. — „W tym chłopcu coś drzemie, ma śmiałą linię i subtelne poczucie koloru, ale kpi sobie z perspektywy” — przytacza słowa nauczyciela rysunków Edmund Semil."
  },

  {
    "question": "Jakim Krzysztof był chłopakiem?",
    "answer": "Krzysztof uchodził za bardzo miłego. Miał duże poczucie humoru, był lubiany i cieszył się dużym autorytetem. Nie miał kontaktu z otoczeniem, był typem samotnika. Jak każdy miał swoje problemy, ale się nie zwierzał. Krzyś z natury był szalenie uczuciowy, nerwowy, kapryśny. Rozstanie rodziców bardzo przeżył i jeszcze bardziej stał się nerwowy. W szkole często zapadał na zdrowiu, gorączkował, musiał leżeć w łóżku. Krzysztof miał pełne poczucie swojej wartości, ale nie był zarozumiały."
  },
  {
    "question": "Jaki udział miał Krzysztof w walce o Ojczyznę?",
    "answer": "W czasie II wojny światowej Baczyński był aktywnym uczestnikiem polskiego ruchu oporu. Był też uczestnikiem tajnych kompletów, Harcerskich Grup Szturmowych i konspiracyjnej Szkoły Podchorążych Rezerwy. Mocno angażował się w konspirację, brał udział w wielu szkoleniach, nierzadko ryzykując aresztowaniem. Uczestniczył w szeregu akcji bojowych organizowanych przez Polskie Podziemie. 27 kwietnia 1944 roku został członkiem zespołu odpowiedzialnego za wysadzenie niemieckiego pociągu pospiesznego. Następnie brał udział w szkoleniu w plutonie „Alek”. W lipcu 1944 roku wstąpił do batalionu „Parasol” i został zastępcą dowódcy III plutonu 3. kompanii, w której zastał go wybuch Powstania Warszawskiego, 1 sierpnia 1944 roku."
  },
  {
    "question": "Jak poeta poznał Basię, swoją żonę?",
    "answer": "Basię poznał Krzysztof u koleżanki i od razu widać było, że jest zakochany. Do matki powiedział, że znalazł dziewczynę swego życia. Podobnie swojej matce powiedziała Basia. Z miejsca chcieli się pobrać, ale ślub odbył się dopiero w pół roku później. Na oświadczyny Krzysztof przyszedł z matką. Matka Basi — Feliksa Drapczyńska — powiedziała: „Może by tak ślub odłożyć po wojnie... Są jeszcze młodzi”. I wówczas Krzysztof odezwał się: „A kto nam zaręczy, że tę wojnę przeżyjemy?”. Barbara pochodziła z rodziny drukarzy. Drukarzem był ojciec, drukarzami byli też jego trzej starsi bracia. Koledzy żartowali, że Krzysztof dobrze się w życiu urządził, bo po wojnie teść wyda mu wszystkie książki. Ojciec Basi miał drukarnię przy ulicy Pięknej (wówczas Piusa XI) w Warszawie. To na jego maszynach wydzierżawionych po wojnie „Wiedzy” drukowano w roku 1947 tom wierszy Krzysztoła pod tytułem „Śpiew z pożogi”."
  },
  {
    "question": "Jak zginął Krzysztof?",
    "answer": "Rano, 4 sierpnia 1944 roku wezwano patrol sanitarny do rannego w pałacu Blanka. „Poszedłem z tym patrolem — pisał Czajkowski — bo nie miałem nic do roboty. Na stanowisku w narożnym pokoju pierwszego piętra zastaliśmy Krzysztofa leżącego na dywanie z wielką raną głowy. Był martwy. Sanitariuszki przeniosły ciało do Ratusza. Pogrzeb odbył się tego samego dnia wieczorem”. Krzysztof został w 2018 roku pośmiertnie odznaczony Krzyżem Komandorskim Orderu Odrodzenia Polski. Wśród pozostałych odznaczeń znajdują się Krzyż Armii Krajowej oraz Medal za Warszawę 1939–1945. Ciało poety spoczywa na Cmentarzu Wojskowym na Powązkach."
  },
  {
    "question": "Jak zginęła Barbara?",
    "answer": "Basia  została 24 sierpnia 1944 roku trafiona w głowę odłamkiem szkła podczas Powstania Warszawskiego, prawdopodobnie pod gmachem Teatru Wielkiego. Miała uszkodzony mózg. W chwilach świadomości mówiła: „Ja wiem, że Krzysztof nie żyje, to i ja nie chcę żyć”.Operacja odbyła się w okropnych warunkach, w piwnicy. W nocy przed śmiercią Basi, Feliksa Drapczyńska miała sen: przyszedł Krzysztof, nakrył Basię szerokim płaszczem i zabrał ją. Umierając, ściskała w ręku tomik wierszy męża. Zmarła 1 września 1944 roku. Matka, stojąc parę lat później nad grobem córki, miała powiedzieć: „Basia tę śmierć na siebie sprowadziła. Brak wieści o Krzyszwofe był dla niej tą złą wiadomością”.Krążyła potwierdzona później przez matkę pogłoska, że Basia, gdy zginęła, spodziewała się dziecka."
  }
]



